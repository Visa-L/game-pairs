Muistipeli

Käyttöohjeet:
Ohjelma toteuttaa muistipelin. Pelaajien sekä korttien määrää voi vaihtaa
päävalikosta. Oletuksena pelaajia on 2 ja kortteja 20. Kuitenkin korttien
maksimimäärä on 26 eli 13 paria.
 Ohjelma käynnistää aluksi päävalikon. Peli alkaa käyttäjän painaessa Start
nappia päävalikossa. Quit nappi lopettaa ohjelman suorituksen ja sulkee pelin.
 Vuorossa oleva pelaaja kääntää pelilaudalta kaksi korttia paljastaen niiden
arvon (kirjaimen). Jos korttien arvo on sama, pelaaja saa pisteen, kortit
poistetaan pelilaudalta ja pelaaja saa uuden vuoron. Muuten vuoro siirtyy
seuraavalle pelaajalle käyttäjän painettua CLOSE nappia, joka kääntää edellä
käännetyt kortit takaisin piiloon. Peli jatkuu kunnes kaikki parit on löydetty
ja pelilauta on tyhjä. Tällöin peli kertoo voittajan ja voittajan keräämät
pisteet (parit). Useamman pelaajan tasapelistä kerrotaan myös pelin päätyttyä
ja kerrotaan heidän keräämät pisteet sekä tunnisteet.

Ohjelman rakenne ja sisältö:
Pelaajien ja korttien määrää voidaan vaihtaa päävalikosta. Pelilaudalla kortit
asetellaan siten, että rivien ja sarakkeiden lukumäärät ovat mahdollisimman
lähellä toisiaan ja sarakkeiden lukumäärä on suurempi, jos määrät eivät voi
olla samat. Koska kortteja pitää olla parillinen määrä, käyttäjän antamasta
korttimäärästä vähennetään yksi, jos se on pariton, ja asetetaan oletusarvoon
jos laitonta (negatiivista) numeroa yritetään asettaa. Kortit on toteutettu
painonappeina.
 Korttien selkäpuoli on lila ja kuvapuoli valkoinen, sisältäen kortin
arvon (kirjaimen). Kortit käännetään näkyviin klikkaamalla niitä ja suljetaan
painamalla "CLOSE" nappia. Kyseinen nappi on aktiivinen eli käytettävissä
vasta, kun kaksi korttia on käännetty näkyviin, eikä jo paljastettua korttia
saa piiloon muuten kuin edellä kuvatulla napilla, jolloin myös vuoro päättyy.
Vain kaksi korttia voi olla kerrallaan näkyvissä.
 Nykyinen pistetilanne on pelin ajan näkyvissä oikeassa yläkulmassa. Pelin
loputtua avautuu uusi ikkuna, joka kertoo voittaneen/voittaneiden pistesaldon
sekä tunnisteen. Avautuvasta ikkunasta voi aloittaa pelin uudestaan tai
lopettaa ohjelman. Kaikkien pelaajien pistesaldo on näkyvissä myös pelin
loputtua samassa paikassa ja tulostaulu nollataan uuden pelin alkaessa.
 Peliin kulunut aika on näkyvillä koko pelin ajan, sekä sen päätyttyä ikkunan
vasemmassa yläkulmassa. Myös vuorossa olevan pelaajan tunniste on nähtävissä
ikkunassa.
 Peli voidaan palauttaa alkutilanteeseen, eli aloittaa uusi peli, milloin vain
painamalla nappia "Restart". Tällöin pelaaja- sekä korttimäärä pysyvät samoina,
kuin edellisessä pelissä, mutta kortit sekoitetaan uuteen järjestykseen. Myös
päävalikkoon voidaan palata milloin vain ja vaihtaa sieltä pelaaja- tai
korttimäärää.
